---
title: "National afprøvning af glukosesensorer til type 2-diabetes: Afprøvning af sensorer i almen praksis"
---

## Om Projektet

Sammen med ca. 50 klinikker fra Region Midtjylland, Region Syddanmark og
Region Sjælland afprøves brugen af Continuous Glucose Monitoring (CGM)
sensorer til patienter med type 2-diabetes (T2D), der bruger insulin og
har HbA1c \> 53 mmol/mol.

Formålet med projektet er at afdække værdien af at anvende
blodsukkersensorer som hjemmemålingsudstyr i almen praksis, med fokus på
at forbedre blodsukkerreguleringen, styrke patienternes egenomsorg, samt
øge tryghed og tilfredshed med behandlingen. Derudover undersøges, om
brugen af hjemmemålingsudstyr kan reducere behovet for fysiske kontakter
mellem patienter og sundhedspersonale.

Projektet er anmeldt som forskningsprojekt hos VMK og er designet som et pragmatisk RCT-studie med venteliste. 

### Sådan anvendes sensorerne

-   CGM-sensorer anvendes kontinuerligt, indtil behandlingsmålet (HbA1c
    \< 53 eller individuelt fastsat niveau) er opnået. Dog minimum 6
    måneder.
-   Efter opnåelse af behandlingsmålet anvendes CGM-sensoren fortsat i
    to uger før en aftalt konsultation.
-   En patient kan maksimalt anvende en CGM-sensor i 12 måneder.

### Projektets forløb i almen praksis
Efter oplæringsmødet følger projektet nedenstående figur:


![Figur over projektets forløb i almen praksis](images/projektflow_2.jpg)

Du kan læse mere om opgaverne her på siden, under punktet "Ofte stillede spørgsmål" [her](https://steno-aarhus.github.io/cgm-ap/#ofte-stillede-sp%C3%B8rgsm%C3%A5l)

### Hvad får jeres klinik ud af at deltage?

Som deltager i projektet får jeres klinik

-   Gratis glukosesensorer i op til 12 måneder til inkluderede patienter.
-   Mulighed for at være blandt de første til at anvende glukosesensorer i behandlingen af type 2-diabetes.
-   Økonomisk kompensation for til rekruttering og dataindsamling.

### Sådan rekrutterer og registerer lægeklinikken deltagere i projektet

-   Klinikken finder målgruppen ved at trække en liste over T2D
    patienter med HbA1c \>53, som bruger insulin. Listen suppleres med
    patienter med HbA1c \> 53, der kan have gavn af at starte
    insulinbehandling.
-   Klinikken vurderer i samarbejde med patienten, om
    patienten er egnet til at deltage i projektet, baseret på definerede
    inklusions- og eksklusionskriterier.
-   Før videregivelse af oplysninger om patienter, der ønsker at deltage,
    indhentes mundtligt samtykke til videregivelse af
    kontaktoplysninger. Samtykket noteres i patientens journal.
-   Det registreres, hvor mange patienter der er i målgruppen, hvor
    mange der efter vurdering af inklusions- og eksklusionskriterier
    bliver inviteret, og hvor mange der slutteligt siger ja til at
    deltage. Vi forventer ca. 10 invitationer og ca. 7 inkluderede deltagere pr. lægekapacitet.
-   Klinikken skal sikre måling af HbA1c-niveauer ved baseline samt ved
    6 og 12 måneder samt registrere behandlingsmål.
-   Data overføres til Steno Diabetes Center Aarhus på tre tidspunkter. Data overføres dels via patientspecifikt link til REDCap og dels ved AGP-rapporter, der sendes via sikker post.

## Tilmelding
Der er plads til at ca. 50 lægeklinikker kan deltage i projektet i alt i Region Midtjylland, Region Syddanmark og Region Sjælland. 
Tilmelding sker efter først-til-mølle-princippet. 

Udfyld tilmeldingsformularen for at tilmelde jeres lægepraksis til projektets oplæringsmøder.
Vi bruger de indtastede oplysninger til at registrere tilmeldinger og kontakte jer vedrørende oplæringsmøderne.

Ved at udfylde tilmeldingsformularen accepterer du, at vi behandler dine tilmeldingsoplysninger i projektet.

Din tilmeldelse er først registreret når du har trykket på "Indsend". Du vil snarest efter tilmeldingen modtage en bekræftelsesmail fra kontaktpersonen i din region.

<iframe src="https://open.rsyd.dk/redcap/surveys/?s=WW7AK9WDTXEDRRD8" width="100%" height="1000px" style="border: 6px solid black">

</iframe>

## Erfaringer fra pilotprojekt med sensorer
:::hidden
Se video med erfaringer fra pilotprojekt med glukosesensorer [her](https://region-midtjylland.23video.com/v.ihtml/player.html?token=60d4a696d545151884fcdb2d25f0f8fd&source=embed&photo%5fid=107716498&endOn=)
:::
Se video med erfaringer fra pilotprojekt med glukosesensorer her:
{{< video "https://vimeo.com/1051491554/e8c51a8005" >}}

## Ofte stillede spørgsmål

<details>

<summary>**1. Hvad er inklusions- og eksklusionskriterierne for
deltagere i projektet?**</summary>

Deltagere skal være over 18 år, have type 2-diabetes, HbA1c \> 53
og bruge insulin eller have gavn af at starte behandling.
Eksklusionskriterier inkluderer fx gravide, patienter der ikke har
mulighed for at up-loade sensordata via deres telefon og patienter, der
fx bor på plejehjem/bosteder og ikke selv varetager insulinbehandlingen.
Kriterierne vil blive præciseret ved oplæringsmødet.

</details>

<details>

<summary>**2. Hvordan rekrutteres patienter til projektet?**</summary>

Klinikken trækker en liste over patienter med HbA1c \>53, der
bruger insulin. Listen suppleres med patienter med HbA1c \> 53, der kan
have gavn af at starte insulinbehandling. Klinikken vurderer, ud fra in-
og eksklusionskriterierne, hvilke patienter der kunne have gavn af at
afprøve CGM-sensor. Klinikken inviterer potentielle deltagere til deltagelse i afprøvningen. 
Der indhentes mundtligt samtykke til
videregivelse af kontaktoplysninger. Samtykket noteres i patientens journal.

</details>

<details>

<summary>**3. Hvordan registreres og rapporteres data fra
projektet?**</summary>

Klinikken skal sikre, at behandlingsmål registreres i journalen og at
der foretages måling af Hba1c ved baseline, ca. tid 6 mdr. og tid 12 mdr efter påsætning af sensor. 
Oplysninger videregives til projektkoordinator via et
patientspecifikt link til REDCap samt via AGP-rapporter, der sendes med
sikker post.

</details>

<details>

<summary>**4. Hvad er opgaverne og meget tid kræver projektet af klinikken?**</summary>

Tidsforbruget omfatter deltagelse i oplæringsmøde, identifikation, invitation og inklusion af deltagere samt dataregistrering og rapportering. 
Klinikken kan også blive inviteret til at deltage i et interview om projektet.
Den præcise tidsramme afhænger af klinikkens størrelse og antallet af patienter.

Nedenstående figur illustrerer aktiviteter, der skal varetages af de tilmeldte lægeklinikker.

![Figur over projektets forløb i almen praksis](images/projektflow_2.jpg)
 
**Målgruppen identificeres**
Potentielle deltagere identificeres via praksissystemet. I systemet oprettes lister over patienter som har type 2-diabetes, Hba1c >53 og som er i insulinbehandling eller som har gavn af at begynde behandling. 
Invitere til projektet
-	Potentielle deltagere inviteres via brevpost (forventet ca. 10 patienter pr. lægekapacitet), med opfølgende opkald efter 2 uger.
-	Interesserede patienter aftaler en konsultation og giver mundtligt samtykke til videregivelse af navn, cpr.nr og insulinbehandling ja/nej. 

**Tilmelde deltager** 
Oplysningerne videregives til projektkoordinator, som sender materiale til deltageren.   
Inklusionskonsultation
-	Det sikres, at patienten forstår hvad det indebærer at deltage, og samtykkeerklæring underskrives.
-	HbA1c måles (hvis >6 mdr. siden sidst), og behandlingsmål aftales og registreres.
-	Randomiseringsstatus oplyses til deltageren
•	Intervention: Påsætning af sensor.
•	Venteliste: Tid aftales til påsætningskonsultation om 6 mdr.
Sensordata anvendes aktivt i behandlingen, mens deltageren benytter sensor.

**Påsætningskonsultation**
Deltagerne på venteliste får påsat sensor. Sensordata anvendes aktivt i behandlingen, mens deltageren benytter sensor.

**Dataindsamling**
Almen praksis videregiver oplysninger efter ca. 6, 12 og 18 måneder/ved projektets afslutning. Oplysninger videregives via patientspecifikt link til REDCap og via sikker post (VIRK).
</details>

<details>

<summary>**5. Hvad sker der, hvis vi ikke kan rekruttere nok
patienter?**</summary>

Hvis klinikken ikke kan rekruttere det ønskede antal patienter,
vil klinikker, der er på venteliste til at deltage i projektet, blive kontaktet og få mulighed for at deltage. 

</details>

<details>

<summary>**6. Hvordan håndteres tekniske problemer med
CGM-sensorerne?**</summary>

Der vil være teknisk support tilgængelig gennem hele projektet. Klinikken
vil få instruktioner om, hvordan deltagerne kan kontakte support ved
eventuelle problemer med sensorerne.

</details>

<details>

<summary>**7. Er der nogen omkostninger for klinikken?**</summary>

Der er ingen omkostninger for klinikken for selve CGM-sensorerne,
og der vil blive givet økonomisk kompensation for ekstra administrative
opgaver og dokumentation.

</details>

<details>

<summary>**8. Hvordan vil økonomisk kompensation blive
udbetalt?**</summary>

Svar: Økonomisk kompensation udbetales baseret på antallet af patienter,
der deltager i projektet, og dækker tid til blandt andet rekruttering og
dataindsamling. Den økonomiske kompensation er ca. 3200 pr inkluderet deltager, samt honnorar for deltagelse i oplærings- og afslutningsmøde. Nærmere detaljer om udbetalingsproceduren vil blive
givet i oplæringssmødet og i samarbejdskontrakten.

</details>

<details>

<summary>**9. Hvad sker der, når projektperioden er slut?**</summary>

Svar: Når projektperioden er afsluttet, skal de sidste oplysninger overføres til
Steno Dibetes Center Aarhus via REDCap. Klinikkerne skal returnere eller destruere eventuelle
resterende sensorer i henhold til de instruktioner, der gives ved
projektets afslutning.

</details>

<details>

<summary>**10. Hvordan kan projektkoordinatoren kontaktes, hvis vi har
spørgsmål undervejs?**</summary>

Svar: I kan kontakte projektkoordinator Tina Quist via e-mail på
tina.quist\@rm.dk eller telefonisk på 24 34 63 47. Tina er tilgængelig
for at besvare spørgsmål og tilbyde støtte gennem hele projektet.

</details>

## Den nationale forsøgsordning
Projektet er et delprojekt i en national storskala afprøvning af glukosesensorer til personer med type 2-diabetes; "National Forsøgsordning med glukosesensorer til type-2 diabetes", iværksat i henhold til aftalen "Mere behandling i eget hjem" mellem Regeringen, Danske Regioner og Kommunernes Landsforening. Projektet sker i et samarbejde mellem Steno Diabetes Center Aarhus, Steno Diabetes Center Sjælland og Steno Diabetes Center Odense. 

## Kontakt projektgruppen
Du kan finde kontaktoplysninger til projektkoordinator og de regionale kontaktpersoner [her](about.qmd)


